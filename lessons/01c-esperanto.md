# Salutoj kaj Prezentoj

Saluton, kaj bonvenon al la unua el pluraj novaj lecionoj pri la Na'via lingvo! Se vi ne ankoraŭ faris tion, mi forte rekomendas ke vi aŭskultu la aŭdajn registraĵojn en la paĝo pri [Sonoj](http://localhost/material/?p=sounds) por koni la prononcon de la vortoj. Jen kelka bazo por komenci konversacion en la Na'via.

## Temoj

### [Saluti](#1)

### [Kiel vi fartas?](#2)

### [Mi fartas bone / malbone / plimalpli bone](#3)

### [Mi nomiĝas](#4)

### [Kiel vi nomiĝas?](#5)

### [Ĝis la revido!](#6)

### [Dialogo](#d)

### [Vortareto](#v)

<span id="1">
</span>

## Saluti

Por saluti personon, _Saluton_ tradukiĝas **kaltxì**.

Estas alia saluto populara, kiun vi aŭdis en la filmo:

- **Oel ngati kameie.**
- _Mi komprenvidas vin_

Jen analizo:

- **oel** estas derivo de _mi_.
- **ngati** signifas _vin_.
- **kameie** estas formo de la verbo _komprenvidi [vidi spirite]_.

Eble vi demandas, "Ĉu tio signifas _'Mi vin komprenvidas'_?" kaj vi pravas; tio estas la vera signifo. En la Na'via lingvo, la vortordo estas pli libera ol tiu de la angla. Mi detalos tion pli malfrue. Ĉi-momente, tio restas simpla.

Se vi volas alparoli iun per sia nomo aŭ sia titolo, oni devas uzi la vorton **ma** antaŭ la nomo. Ekzemple:

- **Kaltxì ma Neytiri!**
- _Saluton Neytiri!_

Kaj ekzemplo el la filmo:

- **Ma sempul, oel ngati kameie.**
- _Patro, mi komprenvidas vin._

<span id="2">
</span>

## Kiel vi fartas?

La Na'vioj ne demandas, "_Kiel vi fartas?_", sed pli precize "_Ĉu vi havas bonfarton?_" Jen kiel tio funkcias:

- **Ngaru lu fpom srak?**
- _Ĉu vi havas bonfarton?_
- Laŭvorte: "Al vi estas paco/bonfarto (jes/ne)?"

Analizo:

- **ngaru** estas alia formo de _vi_ kiu signifas _al vi_.
- **lu** estas la verbo _esti_.
- **fpom** estas _paco/bonfarto_.
- **srak** estas vorto kiu transformas deklaron en decidan demandon (jes/ne). Oni metas tiun vorton en la fino de la frazo aŭ en ties komenco kiel **srake**

<span id="3">
</span>

## Mi fartas bone / malbone / plimalpli bone

Ĉar la frazo _Kiel vi fartas_ en la Na'via estas fakte decida demando (jes/ne), siaj respondoj estas:

- **Srane.** _Jes._
- **Kehe.** _Ne._
- **Tam ke tam.** Frazo kiu signifas _plimalpli bone_.

Por demandi la fartecon de via interparolanto, estas du opcioj:

- **ngaru lu fpom srak?**
- _Ĉu vi havas bonfarton_

aŭ

- **ngaru tut?**
- _Kaj vi?_

<span id="4">
</span>

## Mi nomiĝas

Kvankam vi _povus_ diri laŭvorte

- **Oeyä tstxo lu ____.**
- _Mia nomo estas ____._

Estas pli nature en la Na'via diri:

- **Oeru fko syaw ____.**
- _Oni nomas min ____._
- Laŭvorte: "Al mi oni vokas ____."

Ĉar la Na'via lingvo havas liberan vortordon, se la supra frazo estas problema al vi, vi povas ŝanĝo la vortordon por:

- **Oeru syaw fko ____.**
- aŭ
- **Fko oeru syaw ____.**

<span id="5">
</span>

## Kiel vi nomiĝas?

La demando estas tre simila al la respondo, kiun vi trovas en la antaŭa sekcio. _Kiel vi nomiĝas?_ signifas _Kiel oni vokas vin?_ kaj ĝenerale estas skribita tial:

- **Fyape fko syaw ngar?**
- _Kiel oni vokas vin?_
- Laŭvorte: "Kiel oni vokas al vi?"

aŭ:

- **Pefya syaw fko ngaru?**
- _(Samsignife)_
- Laŭvorte: "Kiel vokas oni al vi?"

Notu ke **Fyape/Pefya** estas du versioj de la sama vorto, kaj **ngar/ngaru** estas ankaŭ du formoj de la sama vorto.

- _Agrablas renkonti vin_ iĝas en la Na'via lingvo **Smon nìprrte'.**
- Laŭvorte: "[vi estas] kutima [al mi] kun plezuro"

<span id="6">
</span>

## Ĝis la revido!

Jen kelkaj popularaj adiaŭoj:

- **Kiyevame / Kìyevame**
- _Ĝis ni komprenvidos baldaŭ_

Ajna versio estas korekta; Iuj uzas la versio kun i ĉar estas pli facila, iuj uzas la versio kun ì ĉar ĝi ŝajnas pli mojosa.

- **Eywa ngahu**
- _Eywa estu kun vi_
- Laŭvorte: Eywa vi-kun

Kaj alia frazo kiun vi povas vidi:

- **Hayalovay**
- _Ĝis la sekvanto fojo_

<span id="d">
</span>

## Dialogo

### Na'vilingva Transskribo

- A: **Kaltxì! Ngaru lu fpom srak?**
- B: **Kaltxì! Srane, ngaru tut?**
- A: **Oeru lu fpom.**
- B: **Fyape syaw fko ngar?**
- A: **Oeru syaw (----). Fyape fko syaw ngaru?**
- B: **Smon nìprrte'. Oeru syaw (----).**
- A: **Smon nìprrte' nìteng.**
- B: **Kiyevame ulte Eywa ngahu!**
- A: **Hayalovay. Eywa ngahu!**

### Esperanta Transskribo

- A: _Saluton! Ĉu vi havas pacon?_
- B: _Saluton! Jes, kaj vi?_
- A: _Mi havas pacon._
- B: _Kiel oni vokas vin?_
- A: _Oni vokas min (----) Kiel oni vokas vin?_
- B: _Agrablas renkonti vin. Mi nomiĝas (----)._
- A: _Agrablas renkonti vin ankaŭ._
- B: _Ĝis la revido kaj Eywa estu kun vi!_
- A: _Ĝis la sekvanta fojo. Eywa estu kun vi!_

<span id="v">
</span>

## Vortareto

Na'vi                   | Esperanto
----------------------- | -----------------------------------------------------------------------
**kaltxì**              | _Saluton_
**oel**                 | _mi_
**ngati**               | _vin_
**kameie**              | _komprenvidi (vidi profunde, spirite)_
**ma**                  | _(vorto lokita antaŭ nomoj aŭ titoloj por direkte alparoli personon)_
**sempul**              | _patro_
**ngaru**               | _al vi_
**lu**                  | _esti/estas_
**fpom**                | _paco/bonfarto_
**srak / srake**        | _(vorto kiu kreas decidajn demandojn [jes/ne])_
**srane**               | _jes_
**kehe**                | _ne_
**tam ke tam**          | _plimalpli bone_
**(----) tut?**         | _kaj (----)?_
**oeyä**                | _mia_
**tstxo**               | _nomo_
**fko**                 | _oni_
**syaw**                | _voki_
**fyape / pefya**       | _kiel_
**kiyevame / kìyevame** | _Ĝis ni komprenvidos baldaŭ_
**Eywa ngahu**          | _Eywa estu kun vi_
**hayalovay**           | _Ĝis la sekvanta fojo_
**nìteng**              | _ankaŭ, krome_
**ulte**                | _kaj (por kunigi frazojn)_
