# Begroetingen en introducties

Hallo, en welkom bij de eerste les van een nieuwe serie lessen Conversaties in het Na'vi! Mocht je dat nog niet gedaan hebben, dan raad ik aan dat je de geluidsfragmenten op de [Uitspraak](http://localhost/material/?p=sounds)-pagina beluistert, zodat je een goed idee hebt van hoe de taal uitgesproken wordt. Hier staan de allereerste beginselen van het voeren van een gesprek in het Na'vi.

## Inhoud

### [Hallo zeggen](#1)

### [Hoe gaat het?](#2)

### [Het gaat goed / niet goed / mwah](#3)

### [Mijn naam is / ik heet](#4)

### [Hoe heet jij?](#5)

### [Tot ziens](#6)

### [Gesprek](#d)

### [Woordenlijst](#v)

<span id="1">
</span>

## Hallo zeggen

Het Na'vi-woord voor _hallo_ is **kaltxì**.

Een andere bekende groet die je misschien nog wel kent uit de film is

- **Oel ngati kameie.**
- _Ik Zie je_

De opbouw:

- **oel** is een vorm van _ik_.
- **ngati** is een vorm van _jij_.
- **kameie** is een vorm van het werkwoord _Zien [op een spirituele manier]_.

Je vraagt je misschien af of daar niet staat _Ik je Zie_? En dat klopt; dat staat er inderdaad. Maar in het Na'vi is de woordvolgorde veel vrijer dan in het Nederlands. Later meer daarover; laten we het voor nu eenvoudig houden.

Wil je iemands naam of titel gebruiken om iemand aan te spreken, dan moet je het woord **ma** voor de naam zetten. Bijvoorbeeld:

- **Kaltxì ma Neytiri!**
- _Hallo, Neytiri!_

En nog eentje uit de film:

- **Ma sempul, oel ngati kameie.**
- _Vader, ik Zie je._

<span id="2">
</span>

## Hoe gaat het?

De Na'vi vragen niet echt _hoe gaat het?_ maar meer iets van _heb je vrede / geluk / een goed gevoel?_ Het werkt als volgt:

- **Ngaru lu fpom srak?**
- _Heb je vrede / geluk / een goed gevoel?_
- Letterlijk: "Aan jou is vrede / geluk / geen goed gevoel, (ja of nee)?"

De opbouw:

- **ngaru** is een andere vorm van _jij_ die _aan jou_ betekent.
- **lu** is het werkwoord _zijn_ (_ik ben_, _jij bent_, _hij is_, ...)
- **fpom** is _vrede / geluk / goed gevoel_.
- **srak** is een woord dat een opmerking in een ja/nee-vraag verandert. Je plakt het aan het einde van een zin, of aan het begin, maar dan wordt het **srake**.

<span id="3">
</span>

## Het gaat goed / niet goed / mwah

Omdat _hoe gaat het?_ in het Na'vi een ja/nee-vraag wordt, antwoord je als volgt:

- **Srane.** _Ja._
- **Kehe.** _Nee._
- **Tam ke tam.** Een uitdrukking die _mwah_ of _een beetje_ betekent.

Om de vraag terug te stellen aan degene die jou vroeg hoe het ging, kun je twee dingen doen:

- **ngaru lu fpom srak?**
- _Heb jij geluk?_

of

- **ngaru tut?**
- _En jij?_

<span id="4">
</span>

## Mijn naam is / ik heet

Hoewel je in het Na'vi _zou_ kunnen zeggen

- **Oeyä tstxo lu ... .**
- _Mijn naam is ... ._

klinkt het veel beter (en meer Na'vi-achtig) om het zo te zeggen:

- **Oeru fko syaw ... .**
- _Men noemt me ... ._
- Letterlijk: "Aan mij roept / noemt men ... ."

Omdat het Na'vi zo'n flexibele woordvolgorde heeft, kun je de volgorde veranderen als je dit moelijk uit te spreken vindt. Bijvoorbeeld zo:

- **Oeru syaw fko ____.**
- of
- **Fko oeru syaw ____.**

<span id="5">
</span>

## Hoe heet jij?

Deze vraag lijkt heel erg op het antwoord uit de vorige sectie. _Hoe heet jij?_ wordt in het Na'vi _hoe word je genoemd?_ en wordt meestal zo geformuleerd:

- **Fyape fko syaw ngar?**
- _Hoe word jij genoemd?_
- Letterlijk: "Hoe men roept / noemt aan jou?"

of:

- **Pefya syaw fko ngaru?**
- _Hoe word jij genoemd?_
- Letterlijk: "Hoe roept / noemt men aan jou?"

Merk op dat **fyape** en **pefya** twee vormen van hetzelfde woord zijn, en datzelfde geldt voor **ngar** en **ngaru**.

- _Aangenaam kennis te maken_ vertaal je als **Smon nìprrte'.**
- Letterlijk: "[jij bent] bekend [aan mij] op een aangename manier"

<span id="6">
</span>

## Tot ziens

Hier zijn enkele bekende afscheidsgroeten in het Na'vi:

- **Kiyevame / Kìyevame**
- _Tot ziens_

Beide versies zijn correct. Sommigen gebruiken de versie met **i** omdat het voor hen makkelijker uit te spreken is, anderen gebruiken de versie met **ì** omdat die er leuker uitziet.

- **Eywa ngahu**
- _Moge Eywa met je zijn_
- Letterlijk: Eywa jou-met

En een andere die je vaak zult zien:

- **Hayalovay**
- _Tot de volgende keer_

<span id="d">
</span>

## Gesprek

### Na'vi

- A: **Kaltxì! Ngaru lu fpom srak?**
- B: **Kaltxì! Srane, ngaru tut?**
- A: **Oeru lu fpom.**
- B: **Fyape syaw fko ngar?**
- A: **Oeru syaw (...). Fyape fko syaw ngaru?**
- B: **Smon nìprrte'. Oeru syaw (...).**
- A: **Smon nìprrte' nìteng.**
- B: **Kiyevame ulte Eywa ngahu!**
- A: **Hayalovay. Eywa ngahu!**

### Nederlandse vertaling

- A: _Hallo! Heb jij geluk?_
- B: _Hallo! Ja, en jij?_
- A: _Ik heb geluk._
- B: _Hoe word je genoemd?_
- A: _Ik word (...) genoemd. Hoe word jij genoemd?_
- B: _Aangenaam kennis te maken. Ik ben (...)._
- A: _Ook aangenaam kennis te maken.._
- B: _Tot ziens en moge Eywa met je zijn!_
- A: _Tot de volgende keer. Moge Eywa met je zijn!_

<span id="v">
</span>

## Woordenlijst

Na'vi                   | Nederlands
----------------------- | -----------------------------------------------------------------------
**kaltxì**              | _hallo_
**oel**                 | _ik_
**ngati**               | _jij_
**kameie**              | _Zien (diep, spiritueel)_
**ma**                  | _(woord dat je voor namen of titels zet als je iemand aanspreekt)_
**sempul**              | _vader_
**ngaru**               | _aan jou_
**lu**                  | _ben / bent / is / zijn_
**fpom**                | _geluk / goed gevoel_
**srak / srake**        | _(woord dat ja/nee-vragen maakt)_
**srane**               | _ja_
**kehe**                | _nee_
**tam ke tam**          | _mwah, een beetje_
**(...) tut?**          | _en met (...)?_
**oeyä**                | _mijn_
**tstxo**               | _naam_
**fko**                 | _men, ongespecificeerd persoon_
**syaw**                | _noemen, roepen_
**fyape / pefya**       | _hoe_
**kiyevame / kìyevame** | _tot ziens_
**Eywa ngahu**          | _Eywa zij met je_
**hayalovay**           | _tot de volgende keer_
**nìteng**              | _ook_
**ulte**                | _en_
